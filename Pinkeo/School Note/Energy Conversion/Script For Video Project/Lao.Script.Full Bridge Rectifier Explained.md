Date: 18-04-2022 15:04
## Topic : Full Bridge Rectifier Explained ອະທິບາຍວົງຈອນດັດກະແສແບບເຕັມຄື້ນ

##### Referents
link for article: https://theengineeringmindset.com/full-bridge-rectifier-explained/
link for video: https://youtu.be/mVzTbqcYdSg
original article page : [[Eng.Script.Full Bridge Rectifier Explained]]
video page : [[vid.Full Bridge Rectifier Explained]]

----
ສະບາຍດີທຸກຄົນ, ຂ້ອຍ ປິ່ນແກ້ວ ເຂັມຄຳພູມີ ຈາກຄະນະວິສະວະກຳສາດ ມະຫາວິທະຍາໄລແຫ່ງຊາດ ພາກວິຊາ ວິສະວະກຳໂທລະຄົມມະນາຄົມ
	ມື້ນີ້ ຂ້ອຍຈະພາທຸກຄົນມາຮູ້ຈັກກັບວົງຈອນດັດກະແສແບບເຕັມຄື້ນ. ຂໍຂອບໃຈວິດີໂອຈາກ Engineering Mindset.

ຄຳເຕືອນ ໄຟຟ້າມີຄວາມອັນຕະລາຍເຖິງຊີວິດ ການເຮັດວຽກກ່ຽວກັບໄຟຟ້າ ຕ້ອງອາໄສຜູ້ທີ່ມີຄວາມຊຳນານ ແລະສວມອຸປະກອນປ້ອງກັນທຸກຄັ້ງ

ວົງຈອນດັດກະແສແບບເຕັມຄຶ້ນ ຖືກນຳໃຊ້ທົ່ວໄປໃນວົງຈອນເອເລັກໂຕຣນິກ. ວົງຈອນນີ້ປະກອບມີໄດໂອດ 4 ຕົວ, ໄຟກະແສສະຫຼັບຖືກຕໍ່ເຂົ້າລະຫວ່າງໄດໂອດທີ 1 ແລະ 2  ໂດຍມີຄ່າກາງລະຫວ່າງໄດໂອດສາມແລະສີ່ (with the neutral between three and four).

output ບວກຂອງກະແສກົງ ເຊື່ອມຕໍ່ກັບໄດໂອດ ສອງ ແລະ ສາມ ແລະ ເອົ້າພຸດລົບຕໍ່ກັບໄດໂອດໜຶ່ງ ແລະ ສີ່. 

ສຳລັບຄື້ນດ້ານບວກ ກະແສໄຫຼຜ່ານໄດໂອດສອງ, ຜ່ານໂຫຼດ, ຜ່ານໄດໂອດສີ່ ແລ້ວກັບມາຫາໝໍ້ແປງ.

ຄື້ນຕ້ານລົບ ກະແສໄຫຼຜ່ານໄດໂອດສາມ, ຜ່ານໂຫຼດ, ຜ່ານໄດໂອດໜຶ່ງ ແລ້ວກັບມາຫາໝໍ້ແປງ.

ດັ່ງນັ້ນ, ໝໍ້ແປງຈ່າຍຄື້ນກະແສສະຫຼັບ ແຕ່ໂຫຼດໄດ້ຮັບຄື້ນໄຟກະແສກົງ ເພາະວ່າກະແສໄຫຼທິດທາງດຽວ.

ໃນວົງຈອນຕົວຢ່າງນີ້ ເຫັນຈະເຫັນຮູບຄື້ນຜ່ານເຄື່ອງ oscilloscope ແຕ່ນີ້ບໍ່ແມ່ນຄື້ນກະແສກົງແບບລຽບ **ໝາຍຄວາມວ່າແຮງດັນບໍ່ຄົງທີ່** ເຮົາຈຶ່ງຕ້ອງປັບປຸງໂດຍການເພີ່ມຕົວກອງກະແສ(filtering)

ໃຊ້ວົງຈອນດັດກະແສຈະປ່ຽນຮູບຄື້ນຂອງກະແສ. ເພື່ອໃຫ້ຄື້ນລຽບ ເຮົາຕ້ອງເພີ່ມຕົວກອງ. ວິທີງ່າຍໆຄືການເພີ່ມຕົວເກັບປະຈຸໄຟຟ້າຕໍ່ລຽນກັບໂຫຼດ. ຕົວເກັບປະຈຸຈະຖືກສາກໃນຂະນະທີ່ແຮງດັນໄຟຟ້າເພີ່ມຂຶ້ນ ແລະເກັບປະຈຸໄຟຟ້າໄວ້ ຈາກນັ້ນມັນຈະຄາຍປະຈຸເຫຼົ່ານີ້ອອກເມື່ອແຮງດັນໄຟຟ້າລົດລົງ.

ສິ່ງນີ້ຊ່ວຍລົດການປ່ຽນແປງຂອງແຮງດັນແບບກະທັນຫັນ (ຊ່ວຍລົດການເໜັງຂອງຄື້ນ). ເຄື່ອງ oscilloscope ຈະສະແດງປາຍຄື້ນແລະຕີນຄື້ນ ຂອງແຕ່ລະຄື້ນ ແຕ່ວ່າແຮງດັນບໍ່ໄດ້ລົດລົງເຖິງສູນ ມັນຄ່ອຍໆລົດລົງຈົນກວ່າຕົວເກັບປະຈຸຈະຖືກສາກອີກຄັ້ງ. ເຮົາສາມາດລົດຄື້ນນີ້ລົງໄດ້ອີກໂດຍການໃຊ້ຕົວເກັບປະຈຸທີ່ໃຫຍ່ຂຶ້ນ ຫຼື ໃຊ້ຕົວເກັບປະຈຸຫຼາຍໆຕົວ. ໃນຕົວຢ່າງນີ້ຈະເຫັນໄດ້ວ່າຫຼອດ LED ຈະປິດທັນທີເມື່ອກະແສໄຟຟ້າຖືກລົບກວນ.

ແຕ່ຖ້າຫາກ ວາງ ຕົວເກັບປະຈຸ ຂະໜານກັບຫຼອດ LED ມັນຈະຄົງເປີດຢູ່ເພາະຕອນນີ້ ຕົວເກັບປະຈຸ ຄາຍປະຈຸອອກມາແລະໃຫ້ພະລັງງານກັບຫຼອດ LED ໃນລະຫວ່າງທີ່ວົງຈອນຖືກລົບກວນ.

ໃນວົງຈອນນີ້ ມີຫຼອດໄຟເປັນໂຫຼດ. oscilloscope ສະແດງ shows the rippled waveform, ເມື່ອເພີ່ມຕົວເກັບປະຈຸ 10 ໄມໂຄຟາຣັດ ຈະເຫັນວ່າຄື້ນມີການປ່ຽນແປງໜ້ອຍໜຶ່ງ. ເມື່ອໃຊ້ຕົວເກັບປະຈຸ 100 ໄມໂຄຟາຣັດ ຄື້ນບໍ່ລົດລົດລົງຮອດ 0 volt, ຕົວເກັບປະຈຸ 1000 ໄມໂຄຟາຣັດ ຄວາມຊັນຂອງຄື້ນລົດລົງຫຼາຍ ແລະ ຕົວເກັບປະຈຸ 2200 ໄມໂຄຟາຣັດ ເຮັດໃຫ້ຄື້ນລຽບຫຼາຍ. ເຊິ່ງໜ້າຈະໃຊ້ໄດ້ກັບວົງຈອນເອເລັກໂຕຣນິກຫຼາຍໆວົງຈອນ.

ເຮົາຍັງສາມາດໃຊ້ຕົວເກັບປະຈຸຫຼາຍອັນໄດ້ເຊັ່ນກັນ ໃນນີ້ມີຕົວເກັບປະຈຸ 470 ໄມໂຄຟາຣັດທີ່ສ້າງຄວາມແຕກຕ່າງໄດ້ແນ່ ແຕ່ຫາກໃຊ້ສອງອັນຕໍ່ຂະໜານກັນ ກໍຈະເຫັນໄດ້ວ່າຮູບຄື້ນລຽບລົງຫຼາຍ.


ເມື່ອນຳໃຊ້ຕົວເກັບປະຈຸ ເຮົາຈຳເປັນຕ້ອງຕໍ່ຕົວຕ້ານທານກັບເອົ້າພຸດ ນີ້ເປັນຕົວຕ້ານທານຄ່າສູງ ທີ່ຈະລະບາຍຕົວເກັບປະຈຸ ເມື່ອວົງຈອນປິດເພື່ອເຮັດໃຫ້ປອດໄປຈາກອຸປະຕິເຫດທີ່ອາດເກີດຂຶ້ນ.

ໃນວົງຈອນນີ້ ສັງເກດເຫັນວ່າ ເມື່ອເປີດສະວິດ ປ່ອຍກະແສເຂົ້າໃນວົງຈອນ, ຕົວເກັບປະຈຸຖືກສາກໄຟເຖິງ 15 volt ແຕ່ເມື່ອປິດສະວິດ ເອົ້າພຸດຂອງໄຟກະແສກົງຍັງຄົງທີ່ ທີ່ 15ໂວນ ເພາະບໍ່ມີໂຫລດ ສະນັ້ນໄຟຟ້າຍັງຖືກສະສົມຢູ່ໃນຕົວເກັບປະຈຸ.

ນີ້ສາມາດເປັນອັນຕະລາຍໄດ້ຫຼາຍຖ້າແຮງດັນສູງ.

ໃນຕົວຢ່າງນີ້ ຕໍ່ຕົວຕ້ານທານ 4.7ກິໂລໂອມກັບເອົ້າພຸດ, ເຮົາຈະເຫັນວ່າຕົວຕ້ານທານຖືກສາກເຖິງ 15 ໂວນ ເມື່ອປິດສະວິດ ຕົວເກັບປະຈຸຄາຍປະຈຸອອກມາ, ເອເລັກຕຣອນໄຫຼຜ່ານຕົວຕ້ານທານ ເປັນການລົດປະຈຸໃນຕົວເກັບປະຈຸ.

ເຮົາຈະເຫັນວ່າຫາກບໍ່ມີຕົວເກັບປະຈຸ ເແຮງດັນທີ່ເອົ້າພຸດ  ຈະຕຳ່ກວ່າແຮງດັນທີ່ອິນພຸດ ຍ້ອນແຮງດັນຕົກຄ່ອມຂອງໄດໂອດ.

ນີ້ເຮົາມີວົງຈອນດັດກະແສແບບເຕັມຄື້ນ. ໃນອິນພຸດ ເຫັນວ່າມີໄຟຟ້າກະແສສະຫຼັບ 12 ໂວນ, ໃນຂ້າງເອົ້າພຸດ ເຮົາມີໄຟຟ້າກະແສກົງ 10.5 ໂວນ. ແຮງດັນໃນດ້ານເອົ້າພຸດຕຳ່ກວ່າເນື່ອງຈາກໄດໂອດ ແຕ່ລະໄດໂອດລົດແຮງດັນລົງປະມານ 0.7 ໂວນ.

ເຮົາມາເບິ່ງວົງຈອນນີ້ທີ່ມີໄດໂອດ ແລະ ຫຼອດ LED , ເຮົາສາມາດວັດແທກແຮງດັນຕົກຄ່ອມຂອງໄດໂອດໄດ້ປະມານ 0.7 ໂວນ.  ກະແສໃນວົງຈອນດັດກະແສແບບເຕັມຄື້ນ ເຄິ່ງທີ່ເປັນກກະແສບວກຈະຕ້ອງໃຫຼຜ່ານສອງໄດໂອດ ແລະອີກເຄິ່ງທີ່ເປັນກະແສລົບກໍໄຫຼຜ່ານອີກສອງໄດໂອດ.
ດັ່ງນັ້ນ, ແຮງດັນຕົກຄ່ອມຮວມກັນຈະມີຄ່າປະມານ 1.4 ໂວນ ເຮັດໃຫ້ເອົ້າພຸດມີແຮງດັນຢູ່ 10.5 ໂວນ, ນີ້ເປັນເຫດຜົນວ່າເປັນຫຍັງແຮງດັນຂ້າງເອົ້າພຸດຈຶ່ງລົດລົງ.

ແຕ່ຖ້າຫາກ ເຮົາຕໍ່ຕົວເກັບປະຈຸກັບເອົ້າພຸດເຮົາຈະເຫັນວ່າແຮງດັນເອົ້າພຸດຕອນນີ້ສູງກວ່າແຮງດັນດ້ານອິນພຸດ.

ເປັນໄປໄດ້ແນວໃດ?
ນັ້ນເປັນເພາະວ່າ ອິນພຸດໄຟກະແສສະຫຼັບທີ່ຖືກແທກແມ່ນແຮງດັນໄຟຟ້າ RMS ຫຼືແຮງດັນໄຟຟ້າມີຜົນ ນີ້ບໍ່ແມ່ນແຮງດັນໄຟຟ້າສູງສຸດ. ແຮງດັນໄຟຟ້າສູງສຸດຈະຫຼາຍກວ່າແຮງດັນໄຟຟ້າມີຜົນ 1.41 ເທົ່າ. ຕົວເກັບປະຈຸຈະຖືກສາກຈົນເຖິງແຮງດັນສູງສຸດ ແລ້ວຈາກນັ້ນກໍປ່ອຍແຮງດັນນັ້ນອອກມາ

ແຕ່ກໍຈະມີແຮງດັນໜ້ອຍໜຶ່ງລົດລົງຍ້ອນໄດໂອດ ສະນັ້ນ ແຮງດັນທີ່ເອົ້າພຸດຈະໜ້ອຍກວ່າແຮງດັນສູງສຸດດ້ານອິນພຸດ, ແຕ່ມັນກໍຍັງສູງກວ່າແຮງດັນມີຜົນດ້ານອິນພຸດ. ຍົກຕົວຢ່າງເຊັ່ນຖ້າເຮົາມີ ແຮງດັນ RMS 12 volts ດ້ານອິນພຸດ ແຮງດັນສູງສຸດກໍຈະເປັນ 12volts * 1.41 ເທົ່າກັບ 16.9 ໂວນ, ລົບໃຫ້ແຮງດັນຕົກຄ່ອມທີ່ເສຍໄປ 0.7 ໂວນ ໃນແຕ່ລະໄດໂອດ. 16.9 - 1.4 = 15.5 volts.

ຕົວເກັບປະຈຸຖືກສາກດ້ວຍແຮງດັນນີ້, ນີ້ເປັນຄຳຕອບໂດຍປະມານເທົ່ານັ້ນ, ປະລິມານການປ່ຽນແປງຂອງຄື້ນ ແລະ ແຮງດັນຕົກຄ່ອມຕົວຈິງຂອງໄດໂອດ ຈະແຕກຕ່າງກັບຄວາມເປັນຈິງເລັກໜ້ອຍ, ແຕ່ເຮົາຈະເຫັນວ່າແຮງດັນຂ້າງເອົ້າພຸດ ສູງກວ່າແຮງດັນຂ້າງອິນພຸດ.




ອີກວິທີໜຶ່ງທີ່ພົບເຫັນໄດຫຼາຍ ແມ່ນການຕໍ່ຕົວເກັບປະຈຸສອງຕົວຂະໜານກັນ ແລະ ຕໍ່ລຽນກັບຕົວໜ່ຽວນຳ ໃຊ້ກັບວົງຈອນທີ່ມີໂຫຼດຂະໜາດໃຫຍ່. ຕົວເກັບປະຈຸຕົວທຳອິດຈະເຮັດໃຫ້ຄື້ນລຽບລົງ ຕົວໜ່ຽວນຳຈະເຮັດໃຫ້ກະແສຄົງທີ່ ແລະ ຕົວເກັບປະຈຸຕົວທີ 2 ທີ່ມີຂະໜາດນ້ອຍກວ່າຈະເຮັດຮູບຄື້ນທີ່ເຫຼືອລຽບຂຶ້ນ. ນອກຈາກນີ້ ເຮົາຍັງສາມາດຕໍ່ຕົວຄວບຄຸມແຮງດັນໄຟຟ້າທີ່ເອົ້າພຸດ ມັນຈະເຮັດໃຫ້ເກີດມີການປ່ຽນແປງບາງຢ່າງທີ່ອິນພຸດ, ແຕ່ຈະໃຫ້ແຮງດັນເອົ້າພຸດທີ່ຄົງທີ່. ວົງຈອນນີ້ຈະມີຕົວເກັບປະຈຸຕໍ່ກັບທັງສອງຂ້າງຂອງຕົວຄວບຄຸມແຮງດັນ ເພື່ອໃຫ້ແນ່ໃຈໄດ້ວ່າເຮົາຈະໄດ້ເອົ້າພຸດກະແສກົງທີ່ລຽບ. ນີ້ຄືວົງຈອນຕົວຈິງທີ່ຕໍ່ໄຟສະຫຼັບ 12 ໂວນ ເຮົາຈະເຫັນວ່າມັນມີເອົ້າພຸດກະແສກົງປະມານ 5 ໂວນ.








